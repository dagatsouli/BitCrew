# Τεχνική Αναφορά
## Σύστημα Διαχείρισης Κρατικού Προϋπολογισμού
### Εφαρμογή CodeTheState

1. Εισαγωγή
Σκοπός της Εφαρμογής
Η εφαρμογή CodeTheState αποτελεί ένα σύστημα γραμμής εντολών (CLI) το οποίο
επιτρέπει την παρουσίαση, ανάλυση και επεξεργασία βασικών στοιχείων του
κρατικού προϋπολογισμού της Ελλάδας για το έτος 2025.
Ο χρήστης έχει τη δυνατότητα να εξετάσει τον προϋπολογισμό, σε επίπεδο
συνολικών εσόδων και δαπανών αλλά και ανά υπουργείο. Το σύστημα παρέχει επίσης
τη δυνατότητα αλλαγής οικονομικών παραμέτρων, όπως ο συντελεστής ΦΠΑ, καθώς και
σύγκρισης βασικών οικονομικών στοιχείων με προϋπολογισμούς άλλων κρατών, ώστε να
εξετάζονται διαφορετικά οικονομικά σενάρια.
Πεδίο Εφαρμογής
Η εφαρμογή καλύπτει τα ακόλουθα υπουργεία:
 Υπουργείο Υγείας
 Υπουργείο Παιδείας, Θρησκευμάτων και Αθλητισμού
 Υπουργείο Περιβάλλοντος και Ενέργειας
 Υπουργείο Υποδομών και Μεταφορών
 Υπουργείο Εθνικής Άμυνας
 Υπουργείο Τουρισμού
Κάθε υπουργείο διαθέτει τακτικό και επενδυτικό προϋπολογισμό, καθώς και
αναλυτικές κατηγορίες δαπανών.

2. Αρχιτεκτονική Συστήματος & Τεχνολογίες
Η εφαρμογή υλοποιήθηκε στη γλώσσα Java και εκτελείται σε περιβάλλον Console /
Command Line Interface (CLI).
Όλος ο κώδικας οργανώνεται στο πακέτο com.bitcrew, εξασφαλίζοντας ενιαία δομή
και ευκολία συντήρησης.
Η αρχιτεκτονική βασίζεται σε αντικειμενοστραφή σχεδίαση, με κοινή αφηρημένη
κλάση για τα υπουργεία και ξεχωριστές υλοποιήσεις για το καθένα.

Βασικές Κλάσεις
 CodeTheState
 General
 Ministry (abstract)
 MinistryOfHealth
 MinistryOfEducationReligionsAndSports
 MinistryOfEnvironmentAndEnergy
 MinistryOfInfrastructureAndTransport
 MinistryOfNationalDefense
 MinistryOfTourism

3. Περιγραφή Κλάσεων
3.1 Κλάση CodeTheState
Η κλάση CodeTheState αποτελεί το σημείο εκκίνησης της εφαρμογής. Διαχειρίζεται
τα βασικά οικονομικά στοιχεία του κράτους και χρησιμοποιεί την κλάση General για
την παρουσίασή τους.
Η εσωτερική κλάση BudgetChange χρησιμοποιείται για την καταγραφή μεταβολών
στον προϋπολογισμό πριν και μετά τις αλλαγές του χρήστη.
3.2 Κλάση General
Η κλάση General διαχειρίζεται τα συνολικά οικονομικά στοιχεία του κράτους
(έσοδα, δαπάνες και ισοζύγιο) και παρέχει τη δυνατότητα προβολής αναλυτικών
κατηγοριών μέσω διαδραστικών ερωτήσεων τύπου yes/no.
3.3 Αφηρημένη Κλάση Ministry
Η αφηρημένη κλάση Ministry λειτουργεί ως κοινό πρότυπο για όλα τα υπουργεία.
Περιλαμβάνει βασικά στοιχεία, όπως το όνομα του υπουργείου και τους
προϋπολογισμούς του, και παρέχει μεθόδους πρόσβασης και τροποποίησης αυτών.
3.4 Κλάσεις Υπουργείων
Κάθε υπουργείο υλοποιείται ως υποκλάση της Ministry και παρουσιάζει τις
αντίστοιχες κατηγορίες δαπανών. Η μέθοδος showBudget(Scanner input)
επιτρέπει στον χρήστη να επιλέξει την εμφάνιση αναλυτικών στοιχείων.

4. Λειτουργικά Χαρακτηριστικά
Το σύστημα υποστηρίζει:
 εμφάνιση συνολικού κρατικού προϋπολογισμού,
 ανάλυση εσόδων και δαπανών,
 ανάλυση προϋπολογισμού ανά υπουργείο,
 διαδραστική επιλογή προβολής αναλυτικών στοιχείων,
 έλεγχο εγκυρότητας εισόδου χρήστη (yes/no),
 υπολογισμό και παρουσίαση συνολικών ποσών,
 δυνατότητα αλλαγής συντελεστή ΦΠΑ και παρατήρησης της επίδρασής του,
 σύγκριση βασικών οικονομικών μεγεθών με άλλα κράτη,
 υποστήριξη πολλαπλών υπουργείων με κοινή αρχιτεκτονική.

5. Οδηγίες Χρήσης
Η βασική ροή χρήσης της εφαρμογής είναι η εξής:
1. Εκκίνηση της εφαρμογής από το περιβάλλον Java.
2. Εμφάνιση συνοπτικών στοιχείων κρατικού προϋπολογισμού (έσοδα, δαπάνες,
ισοζύγιο).
3. Επιλογή εμφάνισης ή μη αναλυτικών στοιχείων εσόδων και δαπανών.
4. Επιλογή συγκεκριμένου υπουργείου προς ανάλυση.
5. Προβολή τακτικού και επενδυτικού προϋπολογισμού του επιλεγμένου
υπουργείου.
6. Προαιρετική εμφάνιση αναλυτικών κατηγοριών δαπανών, βάσει επιλογής
χρήστη.
7. Εξέταση εναλλακτικών σεναρίων, όπως μεταβολές οικονομικών παραμέτρων
(π.χ. συντελεστής ΦΠΑ) και σύγκριση βασικών οικονομικών μεγεθών με
αντίστοιχα άλλων κρατών.
6. Δοκιμές και Έλεγχος Ορθής Λειτουργίας (Testing)
Για τον έλεγχο της ορθής λειτουργίας της εφαρμογής CodeTheState
πραγματοποιήθηκαν αυτοματοποιημένες δοκιμές μονάδας (unit testing) με τη χρήση
του JUnit. Οι δοκιμές εκτελέστηκαν στο περιβάλλον ανάπτυξης Java και στόχευαν
την επαλήθευση της σωστής λειτουργίας των βασικών κλάσεων και μεθόδων της
εφαρμογής.
Οι δοκιμές επικεντρώθηκαν:
 στην ορθή εκτέλεση υπολογισμών οικονομικών μεγεθών,
 στη σωστή διαχείριση αλλαγών προϋπολογισμού,
 στην ορθή λειτουργία των κλάσεων των υπουργείων,
 στον έλεγχο εγκυρότητας εισόδων χρήστη και ακραίων περιπτώσεων

7. Συμπεράσματα & Μελλοντικές Επεκτάσεις
Η εφαρμογή CodeTheState υλοποιεί ένα λειτουργικό και επεκτάσιμο σύστημα
παρουσίασης και ανάλυσης κρατικού προϋπολογισμού.
Μελλοντικές επεκτάσεις περιλαμβάνουν:
 αποθήκευση δεδομένων σε αρχεία,
 ανάπτυξη γραφικού περιβάλλοντος (GUI),
 προσθήκη περισσότερων ετών,
 εκτενέστερη σύγκριση προϋπολογισμών μεταξύ κρατών
 Πολυγλωσσική υποστήριξη (ελληνικά / αγγλικά).